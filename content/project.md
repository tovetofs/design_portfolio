---
Title: Project
Description: Om projektet
icon: fa fa-pen
Template: index2
---

Om projektet
==========================

## Uppdrag 1 - Webbplats

Jag valde att jobba med kund nr 2, det fiktiva jazz-kollektivet <a href="../kmom10/">Jazz Quinze</a>.

Jag valde att installera om hela projektet av flera skäl. Dels för att inte få med massa filer som inte behövdes, det kändes lättare att göra om från början än att rensa bland det gamla. Dels för att det verkade struligt att försöka flytta över och också för att det kanske kunde vara lärorikt att göra installationen en gång till.

Min webbplats består av en förstasida, en about-sida och som highlight-sida har jag en sida där jag presenterar några av medlemmarna i bandet. Jag la också till en boknings-sida och en sida med turnédatum.

Jag har en hero-bild där jag ändrar beskärningen något till mobil-versionen. På förstasidan visas bilden över hela skärmen,  på övriga sidor endast över halva för att man lättare ska kunna orientera sig på webbplatsen.

## Uppdrag 2 - Tema

Jag har skapat ett tema till webbplatsen som heter 'project'. Temat använder SASS och är uppdelat i flera moduler, varav en anger variabler för färger.

I mitt färgval har jag utgått från färgerna på trumpet-bilden. Som basfärg har jag tagit en guldig färg från trumpeten och har sedan valt ett triadiskt färgschema med en turkos och en lila som används som accentfärger. I övrig har jag använt mig av färgerna i trumpet-bilden, beiga och bruna nyanser. Grundtemat har jag valt att hålla ganska sobert.

Som komplement ville jag ha ett typsnitt som kändes lätt och klassiskt och jag tyckte att det passade bra med ett tunt typsnitt. Till rubriker valde jag ett art deco-inspirerat typsnitt som en hommage till jazzens glansperiod. Till brödtext valde jag ett tunt enklare sans serif-typsnitt, open sans. Jag har ökat letter-spacing både i rubriker och brödtext för att få en luftigare känsla. 

## Uppdrag 3 - responsivitet och tillgänglighet

På webbplatsen använder jag mig av flera olika grid och flexbox. Jag har ett stort grid över hela hero-bilden och sedan flexbox för navbar och rubrik högst upp. Själva innehållet på sidorna är i flexbox och inuti den har jag på vissa av sidorna grid för att hålla ihop bilder och text som hör ihop. Även i footern har jag grid.

På en mobil enhet ändras navbaren, texten över hero-bilden och innehållet presenteras i en kolumn istället för att ha text och bild bredvid varandra. Jag har testat sidan med Toptal - Colorblind Web Page Filter och jag tycker det såg ok ut. Webbplatsen är också testad med Lighthouse och får 100 i tillgänglighet på alla sidor.

## Uppdrag 4 - alternativt tema

Ett alternativt mörkt tema implementerades. Använde filter på bilderna för att få dem delvis i gråskala. Målsättningen var att det skulle kännas mörkt och rökigt. Typsnitt och färger ändrades.  Jag valde ett monospace typsnitt till rubriker och i brödtexten använde jag samma typsnitt som i det ljusa temat, fast med normal vikt. 

## Uppdrag 5 - aktuell webbplatsdesign

Det svåraste med det här uppdraget tycker jag var att hitta webbplatser som var uppdaterade och nytänkande. För att ta reda på vilka trender som är aktuella just nu tror jag det hade det varit svårt att bara titta på slumpmässiga webbplatser. Hur kan man veta att en webbplats inte har sett likadan ut i fem år?

För att hitta webbplatser som alltså anses trendiga valde jag att söka på 'trendiest websites 2023' och där välja några webbplatser ur vitt skilda kategorier. Dessa webbplatser har jag sedan analyserat utifrån de designprinciper och element som vi har jobbat med i kursen. 

## Uppdrag 6 - valfri analys

Jag har här valt att analysera min webbplats utifrån laddningstider. Webbplatsen har testats med Lighthouse. Jag har sedan försökt implementera så många förbättringsförslag som möjligt i syfte att minska sidornas storlek, minska laddningstider och förbättra performance. Sedan har jag gjort om testerna med Lighthouse.

## Allmänt om projektet

Projektet har varit bra och roligt att jobba med, men väldigt tidskrävande. Det har tagit mycket längre tid än javascript-projektet. Bara att installera om webbplatsen tog mycket tid. Sedan har jag känt mig lite begränsad i och med att vi var tvungna att använda hero-bild, logga och footer. Hade gärna haft mer fria tyglar i projektet. 

Känns lite rörigt med redovisningstexterna, om jag tolkat instruktionerna rätt ska vi redovisa på fem olika ställen om man gör både obligatoriska och optionella krav. Känns som att det överlappar en hel del.

## Tankar om kursen

Kursen har varit bra och intressant. Föreläsningarna har varit mycket bra och bra med de små uppgifterna vi fick göra på en del föreläsningar. Uppgifterna har mestadels varit bra.

Överlag har dock kursen känts ganska stressig och svårt att få tid till att faktiskt reflektera över sin design. Jag har inte alls hunnit med att läsa all den länkade litteraturen och artiklarna. En del av artiklarna som länkats har inte varit så bra och ibland har det varit samma saker i flera artiklar/filmer. Tycker man hade kunnat koncentrera sig på föreläsningarna och kursboken här och möjligen kompletterat med enstaka artiklar. Artiklarna om grid och flexbox var ju t ex väldigt användbara.

Tycker man kunde rensa en del bland de tekniker som vi använt, tycker t ex inte att SASS tillför så mycket. Hade hellre lagt den tiden på att bli ännu bättre på css. Bra att vi fått testa på Git.

Särskilt kursveckorna när vi skulle göra analyser också blev väldigt stressiga. Hade aldrig hunnit styra upp och göra analyserna som ett grupparbete. Kanske kan man minska övriga uppgifter de veckorna?

Sammanfattningsvis en bra och intressant kurs som jag absolut skulle rekommendera till andra. Ger den betyg 7, där betyget dras ner lite pga det höga tempot.
